<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>EXODUS GÜNÜ VE NUH’UN GEMİLERİ</title>
    <link rel="stylesheet" href="exo.css" />
  </head>
  <body>
    <div class="desc">
      <h1>EXODUS GÜNÜ VE NUH'UN GEMİLERİ</h1>
      <br />
      <h2>EXODUS</h2>
      <br /><br />
      <p>
        Exodus; asırlar önce, iklim koşullarının sebep olduğu kıtlık yüzünden,
        çıkmak zorunda kaldıkları vadedilmiş topraklarına, Hz Musa ( as )
        önderliğinde tekrar göç edip dönmelerini anlatan, İsrailoğullarının
        tarihi dönüm noktalarından biridir.
      </p>
      <br /><br />
      <h2>NUH'UN GEMİSİ</h2>
      <br />
      <p>
        Hz Nuh ( as ) tarafından inşa edilen, Allah’ a inanmayanları helak
        edecek ilahi tufan ve selden, inananları kurtaracak olan ve içine her
        türden birer dişi ve erkek hayvan bindirilen efsanevi gemi. Tufan
        bittiğinde gemi Cudi dağına oturmuş, yeryüzü insanların kötülüklerinden
        temizlenmiş, iklim ve çevre yeniden yapılanmıştır. <br /><br />
        Her iki olayda da ana tema, insanların yeryüzünü yaşanmaz hale
        getirmeleri ve içlerinden dünyayı kurtarmak isteyenlerin başka yerlere
        göç edip dünyanın insanların kötülüklerinden temizlendikten sonra yeni
        başlangıçlar yapmaya başlamalarıdır. <br /><br />
      </p>
      <br />
      <h2>GÜNÜMÜZ</h2>
      <br />
      <p>
        8 milyara yaklaşan bir insan nüfusu. Bu kadar kalabalığın sebep olduğu
        anarşi, terör, kaos ve kargaşa. Üstelik insanoğlunun açgözlülüğü ve
        hırsı ile çevresel bir felakete dönüşen, artık küresel bir yok oluşun
        eşiğine gelmiş bir Dünya. <br /><br />
        Bir çare gerekiyor. Yoksa yok olacağız. Kendi azgınlıklarımız yüzünden
        başka canlılar da yok olacak. Neden? Çok yakında bir Venüs ya da Mars
        olacağız. Belki günün birinde Dünya ya sonda gönderen başka uzaylılar,
        burada daha önce yaşayıp yok olmuş uygarlığımızın kalıntılarını
        arayacaklar.
      </p>
      <br />
      <h2>PEKİ ÇARE NE ?</h2>
      <br />
      <p>
        En basiti dünyamızı insanlardan korumamız gerekiyor. Eğer Dünyayı
        insanlardan koruyabilirsek, Dünya insanlar hariç diğer tüm bitkiler ve
        hayvanların verdiği zararı rahatlıkla onarabilir. Dünya, yaşayan bir
        canlı gibidir. Canlılar gibi kanayan yaralarını iyileştirebilir. Yeter
        ki insanlar uzak dursun. Aslında içindeki tüm canlı ve cansız varlıklar
        dünyamızın organları gibidir. Hepsi karşılıklı fayda esasına göre
        birbirini tamamlar. Ama insanlar bencildir, kendinden başkasını
        düşünmez. Bu dünya sadece kendisinin olmadığı halde öyle bir zarar verir
        ki, bu zarardan tüm canlılar etkilenir. <br /><br />
        Peki herkes böyle mi? Hiç mi bunu düşünebilen iyi insanlar yok. Önceki
        zamanlardaki gibi ilahi bir dokunuş mu gerekiyor? <br /><br />
        Tabi herkes bu duruma kayıtsız değil. 8 milyarın içinde gelmekte olan
        felaketi fark edenler, uyaranlar hatta eyleme geçenler var. <br /><br />
        Özellikle, çevreci kuruluşlar yaklaşmakta olan felaketi güçlerinin
        yettiğince insanlara anlatıp uyarmak istiyorlar. Fakat insanlar bu
        kuruluşları yeterince önemsemiyor. Kimileri sermaye endişesiyle, kimi
        fakir topluluklar geçim derdinden dolayı bu felakete yeteri kadar önem
        gösteremiyorlar. <br /><br />
      </p>
      <div class="img-scope">
        <img src="spacex.webp" alt="" />
      </div>
      <br /><br />
      <p>
        Çevreci kuruluşlar gelen felaketi sadece cılız eylemlerle
        uyarabiliyorlar. Ne yazık ki yapabildikleri bu kadar. Tıpkı peygamberler
        gibi yaklaşmakta olan felaketler için uyarıyorlar fakat insanoğlu her
        zaman olduğu gibi onları dinlemiyorlar. <br /><br />
        Ama son zamanlarda ümit verici güzel şeyler de olmaya başladı. Uyarıları
        artık eyleme dönüştüren birileri var. Zengin milyarderler. Yanlış
        duymadınız. Küresel sermayenin sahibi, dünyanın en zenginleri. Multi
        milyarderler. <br /><br />
        Bu milyarderlerin bazıları çevre ve iklim konularında bağışlar yapıyor,
        bazıları da sektörünün elverdiğince Dünya iklimini korumaya yardımcı
        atılımlar gerçekleştirmeye çalışıyor. <br /><br />
        Ama en ilginci, dünyanın geleceğinden ümidini kesen bazı milyarderler,
        yeni Nuh’un gemileri inşa edip göç edebilecekleri yeni Cudi dağları
        arıyorlar. <br /><br />
        Aslında Dünyayı terk etmeye gerek yok. Yeryüzü çok geniş bir alan. Tüm
        canlıları üzerinde barındırabilecek potansiyele sahip. Popülasyonlar ne
        kadar kalabalık olursa olsun, eğer zenginlerin gözünü değil de
        fakirlerin karnını doyurabilirsek, israfı önleyebilirsek, yeryüzünün
        tamamını üretime müsait hale getirebilirsek, Dünya herkes için daha
        yaşanabilir hale gelir. Üstelik bu Mars ya da herhangi bir gezegeni
        kolonileştirmekten çok daha kolay ve ucuz.
      </p>
      <br /><br />
      <h2>TASARRUF</h2>
      <br /><br />
      <p>
        İşte bu çok önemli. Hep üretimi düşünüyoruz ama tüketimi kısmak hele de
        tasarruf etmek en az üretim kadar önemli. Örneğin 100 watt enerji
        tasarrufu ile 100 watt enerji üretmek arasında hiçbir fark yoktur. 1
        ekmek israfını önlemek ile 1 ekmek üretmek arasında da fark yoktur. Eğer
        teknoloji şirketleri üretim kadar tasarrufu da ön plana çıkarabilirse
        emek kaybı daha da azalır. En önemlisi de atıklarımızı ve artıklarımızı
        kontrol etmeliyiz. Çünkü küresel iklim değişikliği ve açlığın temel
        sebebi bunlardan oluşuyor. <br /><br />
        Her şeyden önce evimizi temiz tutmakla başlamalıyız. Yoksa bir evimiz
        kalmayacak. Jeff Bezos çok haklı. Özellikle havamızı kirleten
        fabrikaları Ay a taşıyabiliriz. Keşke bunu başarabilecek gücümüz olsa.
        Böylece artan kirliliği durdurabiliriz. Gelişmiş ülkeler çevreyi
        kirleten sanayi kuruluşlarını şehirlerden uzağa hatta kendi ülkelerinin
        dışına taşıdılar ve hava kirliliğini önemli ölçüde azalttılar. Ancak bir
        astronotun ISS ye götürülmesi, şimdiki rakamlarla bile 80 milyon dolar
        iken bir fabrikanın veya yeryüzündeki fabrikaların Aya taşınması
        şimdilik pratik görünmüyor. <br /><br />
        Elon Musk ‘’çok gezegenli hayat insan ırkının hayatta kalmasını tehdit
        eden şeylere karşı bir önlem olabilir.’’ diyor. Jeff Bezos ‘’Eğer
        istersek, Güneş Sisteminde bir trilyon insan yaşayabilir, o zaman
        binlerce Einstein’ımız ve Mozart’ımız olabilir. Ne muhteşem bir
        medeniyet olur bu” diyor. Görüldüğü üzere bazı milyarderler çareyi uzaya
        koloni kurmakta görüyor. Haksız da değiller. Kimse yaklaşan felaketin
        farkında değil ya da önemsemiyor. Bir meteor çarpması, küresel ısınma,
        nükleer savaş veya bir salgın tehlikesinde insan ırkını korumak çok
        önemli. Bu yüzden Elon Musk, Jeff Bezos, Richard Branson, Yuri Milner,
        Robert Bigelow … vs gibi milyarder iş adamları uzaya koloni kurmak için
        birbirleriyle yarışıyorlar. Şimdilik roket araştırmalarından başladılar
        fakat hepsinin uzmanlaştığı alanlar ortaya çıkıyor. <br /><br />
        Elon Musk Marsı kolonileştirmek, Jeff Bezos sanayi kuruluşlarını aya
        taşımak, Robert Bigelow şişme modüllerle uzayda turizm istasyonu kurmak
        istiyor.
      </p>
      <br /><br />
      <div class="img-scope">
        <img
          src="78B78BA8-4B15-4EF0-96FE-BF6BEB192A09_w1080_h608-1.webp"
          alt=""
        />
      </div>
      <br /><br />
      <p>
        Elbette insanoğlunun kurtuluşu adına bunlar eyleme dönüşen güzel
        icraatlar. Teorikten pratiğe dönüşen ümit verici ilerlemeler. İmkansız
        demeyin. Teknoloji çok hızlı ilerliyor. Bir elektriğin icadı bile
        insanoğlunun medeniyetini ne kadar ilerletti. 100 yıl öncesinin hayal
        bile edilemeyen icatları şimdi normal karşılanıyor. 30 yıl önce bir cep
        telefonunu kaç kişi biliyordu. Ya da 120 yıl önce uçmaya başlayan
        insanoğlu 1 asır sonunda güneş sisteminin ötesine gidebiliyor. 1 asır
        sonra Dünya ve bilimsel düzey ne durumda olur bilemeyiz ama bu imkansız
        dediklerimiz belki de gelecekte gayet normal olabilir. <br /><br />
        Elon Musk. Modern çağın Kolomb u diyebiliriz. Kristof Kolomb; artık
        eskimiş ve kendi kendine yetmeyen eski dünyadan yeni dünyalara açılarak
        insanoğlunun ufkunu genişletmiştir. O zamanlar için zor veya imkansız
        gibi görülen yolculukları yapmamış olsaydı, şimdi ne Hollywood ne
        Maradona , ne de bir Nasa olmazdı. <br /><br />
        Elon Musk ta Kolomb gibi artık kendi kendini tüketmekte olan dünyanın
        sınırlarını genişletmeye amaç edinmiş, zamanının çok ilerisinde,
        idealist bir kaşif. Küçük yaşlardan beri meraklı olduğu bilim, ve zaman
        içerisinde sahip olduğu olağanüstü sermaye sayesinde, birikimini
        insanoğlunun kurtuluşu için harcayan Musk, insanoğlunun kurtuluşunun
        başka gezegenlerin kolonileştirilmesi olduğuna inananlardan. Gereken her
        şeye sahip. Merak, hayal gücü, bilgi ve en önemlisi sermaye. Dünyada en
        sevilen Amerikalıların başında gelen Musk, bu popülerliği sayesinde
        amacına ulaşacağına inananların sayısı da epey fazla.
      </p>
      <br /><br />
      <div class="img-scope">
        <img src="6uCEHqF7QuexZCHyZmGfrf.webp" alt="" />
      </div>
      <br /><br />
      <p>
        Jeff Bezos. Tıpkı Elon Musk gibi zamanın çok ilerisinde planları olan
        bir milyarder. Uzayda kurmayı tasarladığı oteller ve eğlence
        merkezleriyle insanlar için Dünyaya alternatif yaşam alanları
        tasarlıyor. Bezos ta uzayda bir Las Vegas kurmanın planlarını yaparken,
        modern çağın Moe Green i olmaya aday. Bu habitatlar, tatil, eğlence,
        balayı hatta evlenme teklif etmeye gelen çılgın aşıklar bir yana, olası
        küresel bir felakette acil sığınma yerleri olacaktır. <br /><br />
        Bu milyarderlere henüz bilim adamı diyemesek te, bilime olan katkıları
        inanılmaz boyutlarda. Kimsenin hayal ve cesaret edemediği fikirleri
        icraata dökmek için astronomik paralar harcıyorlar. <br /><br />
        Aslında nereye giderseniz gidin, nereye kaçarsanız kaçın, mutlaka
        evrendeki tek yaşam kaynağı gezegen olan Dünyaya döneceksiniz. Çünkü bu
        Dünyaya muhtaçsınız. Başka hiçbir yerde uzun süre yaşayamazsınız. En
        pahalı ve en ileri teknolojiyle bile uzayda koloni kursanız, o
        kolonilerin iklimi, en kötü dünya ikliminden bile kötü olacaktır. Bu
        Dünyanın havasına, suyuna, gıdasına ve iklim şartlarına muhtaçsınız.
        Yanınızda götüreceğiniz tüm yaşamsal maddeler en sonunda tükenecek. Geri
        dönüşümler bir işe yaramaz. Çünkü mutlaka azalacak veya bir kaza sonucu
        yok olacaklar. Taşıma suyla değirmen dönmez. <br /><br />
        Dünyamız zaman içinde birçok küresel felakete uğramış olsa da, sonunda
        mutlaka yaşam için en müsait hale gelmeyi başardı. Göktaşı çarpmasından
        tutun da buzul çağına kadar her türlü felaketi yaşadı fakat yine de
        kendini onardı. Kolonileştirilmesi düşünülen Mars veya herhangi bir
        uydu, dünyadaki en şiddetli nükleer felaketten bile daha kötü iklim
        koşullarına sahip. <br /><br />
        Dünyamız bizi bir ebeveyn gibi koruyor. Atmosferimiz ve manyetik
        alanımız var. Gezegenler ve Ay ne ilginçtir ki Dünyamızı göktaşlarından
        korumak için en ideal yörüngelerde bulunuyorlar. Yaşama müsait
        olabilecek diğer yerlerde böyle hayati bir özellik yok. Dünya
        felaketleri atlatabildi ama Marsın, Ayın ya da herhangi bir gezegenin
        böyle bir özelliği yok. Bir fırtına ya da bir meteor tüm koloninin
        hayati gereklilik zincirini bozar ve koloni tamamen yok olur.
      </p>
      <br /><br />
      <div class="img-scope">
        <img src="mars-surface.webp" alt="" />
      </div>
      <br /><br />
      <p>
        Başka yıldız sistemlerine gidemezsiniz. İnsanoğlunun ömrü yetmez. En
        yakın yıldıza gitmek bile binlerce yıl alıyorken, uzun süren yolculukta
        yüzlerce insan nesli için yeterli hava, yiyecek ve içecek gibi temel
        gereklilikleri küçücük uzay araçlarına sığdıramayız. Hem gitsek bile
        yaşam bulabilir miyiz? Bulsak bile ne götürebiliriz ki? Elimizdeki
        sınırlı imkanlarla nasıl bir medeniyet kurabiliriz? <br /><br />
        Kolonize edebileceğimiz sınırlı kaynaklı gezegenlerde kaç kişiyi
        barındırabiliriz? İnsanlar dünyada bile huzur ve güvenle yaşayamazken,
        oralarda birbirini sömürmeden, birbirini öldürmeden nasıl
        yaşayabilecekler? <br /><br />
        Nereyi kolonileştirirseniz kolonileştirin, orada mutlu insanların pembe
        hayallerle yaşayacağı yerler olmayacaktır. Sonuçta buralara gidecek
        olanlar zamanında ülkeleri veya kıtaları soykırıma uğratan ülkeler veya
        daha çok para peşinde koşan zengin iş adamlarıdır. Buradan paralar
        kazanamazsalar oradaki kolonilerin veya insanların iş adamları için
        hiçbir değeri olmaz. Her kolonileşen yerler bir gün Afrika veya Amerika
        ya dönecektir.
      </p>
      <br /><br />
      <h2>VE KIYAMET SIĞINAKLARI</h2>
      <br /><br />
      <p>
        Olası bir küresel felakette insanoğlunun ve diğer canlıların soyunun
        devamı için güvenli bölgeler gerekiyor. Şimdilik dünyada epey bir sayıya
        ulaşan bu yapılar büyük rağbet gördü. Ama bu yetmez. Sağlıklı
        insanlardan oluşan ve beraberinde götürebilecekleri DNA sı temizlenmiş
        sağlıklı embriyoları evrenin çeşitli yerlerine güvenle yerleştirmemiz
        gerekiyor. Bunlar alçak Dünya yörüngesine yerleştirilecek Bigelow gibi
        nispeten daha ucuz ve daha sağlam olarak inşa edilecek dahiyane yaşam
        alanlarında veya diğer gezegen ve uydularda kurulacak kolonilerde en
        azından Dünyada tehlike bitene kadar güvenle saklanabilir.
      </p>
      <br /><br />
      <h2>GELELİM MADALYONUN DİĞER TARAFINA</h2>
      <br /><br />
      <p>
        Şimdi sizlere, kitaplara veya Hollywood da muhteşem bir bilim kurgu
        filmine konu olabilecek bir komplo teorisi hazırladım. İnanmak ya da
        inanmamak sizin elinizde. <br /><br />
        Hiç düşündünüz mü? Soğuk savaş zamanında Abd ve Sscb gibi ülkeler
        kıyasıya uzay yarışı yapıyorken, birden bu yarışı neden bıraktılar? Hem
        de sadece Aya ayak basıldı diye. Aslında yarış bundan sonra da devam
        edebilirdi. Ama devam etmediler. Yıllarca alçak Dünya yörüngesinde kısa
        uçuşlar yapıldı. Daha ileriye gidilmedi. <br /><br />
        Ve birden dünyanın en zengin milyarderleri asıl işlerini bırakıp tekrar
        uzay yarışına başladılar. Emperyalizmin en profesyonel oyuncuları
        kendilerini birden insanlığa mı adadılar sanıyorsunuz? <br /><br />
        Dünya tarihine bakın. Kapitalizm her zaman vardır ve kapitalizmde başta
        insan olmak üzere hiçbir canlıya acıma yoktur. Sermaye için her yol
        mubahtır. Kazanma hırsının etik sınırı yoktur. Her zaman daha fazla
        kazanma dürtüsü vardır. Dünya hayatı zenginler için bir cennettir. O
        yüzden bu cenneti kaybetmemek için uzun yıllar yaşamak isterler.
        <br /><br />
        Dikkat edin. Bu aralar hep zenginler uzay çalışmaları yapıyor. Bu kadar
        pahalıyken kim niye Marsa gitsin? Niye orada yaşasın? Siz oraya gidecek
        kadar zengin olsanız, Dünyada birçok yaşanacak yer varken, örneğin
        Hawai’yi Florida’yı Maldivleri bırakıp oraya mı gidersiniz? Hapishaneden
        farkı olmayan bir yerde en sağlıklı insan bile sağlıklı bir ruh haliyle
        yaşayamaz. Zaten yol 7 ay sürüyor. O süre bile insanın psikolojisini
        bozar. Örneğin Marsta buradaki gibi güzel bir gökyüzü yok. Bir ilkbahar
        sabahı güneşle uyanıp, çılgın gibi koşarak kırlara uzanamayacaksınız.
        Güneşsiz, mor bulutlu bir şafak vakti gibi karanlık bir yerde insanlar
        intihara meyilli bir hale gelir. <br /><br />
        Henüz çok az kişinin farkına vardığı bir gerçek var. Evrende Dünyadan
        başka hayat yok. Başka gezegenleri dünyalaştırarak veya bir koloni
        kurarak uzun süre yerleşmek imkansız. Çünkü hem maliyet hem de tedarik
        yani devamlılık sağlanamıyor. Artık, uzayda bizden başka akıllı canlılar
        var mı diye değil de, bu dünyadan başka yerde yaşanabilir bir gezegen
        var mı diye araştırılıyor. Uzaylıların varlığından ümit kesildi. En
        azından bir müddet üzerinde hayatta kalabileceğimiz, sığınabileceğimiz
        bir yer arıyoruz.
      </p>
      <br /><br />
      <h2>BİR MÜDDET. YA SONRA?</h2>
      <br /><br />
      <p>
        Sonra topraktan gelip toprağa döneceğiz. Doğduğumuz yere. Hani dedik ya
        nereye gidersek gidelim yine Dünyaya muhtacız diye. Evet. Dünya olmadan
        başka hiçbir yerde yaşayamayız. Dünyaya dönmek zorundayız. Dünya
        yaşanmaz hale geldi diyebilirsiniz. Olsun. Daha önce olduğu gibi yine
        eski güzel günlerine dönecektir. Bakın Hiroşima ya. Şehrin normale
        dönmesi ne kadar sürdü? <br /><br />
        Ortaçağda yaşanan büyük veba salgınında milyonlarca insan öldü. Avrupa
        nüfusunun % 60ını kaybetti. Bunun devamında azalan nüfusla beraber,
        Dünya kendini hızla toparladı. Bu durum Avrupa nın Rönesans ile
        gelişmesinin en önemli sebeplerinden biri haline geldi. Yakın dönem
        gelişmiş dünya devletlerine bakın. Bu ülkelerin tamamı 2. Dünya Savaşına
        girdi ve milyonlarca insanını kaybettiler. Görünen o ki azalan nüfus
        toplumlarda refah düzeyini arttırıyor. <br /><br />
        Bunun farkında olan küresel sermaye sahipleri Dünyadaki felaketlerden
        uzaya kaçarak kurtulmayı düşünüyorlar. En azından iklim ve insan
        popülasyonu makul seviyelere dönene kadar.
      </p>
      <br /><br />
      <h2>PEKİ NEDEN YERYÜZÜNDE SIĞINAK DEĞİL DE UZAY KOLONİLERİ ?</h2>
      <br /><br />
      <p>
        Zenginler dünyadaki sığınakları öfkeli kalabalıklardan korumak yerine
        Dünyayı terk etmenin daha mantıklı olacağını düşünüyorlar. Kendilerini
        koruyacak olan muhafızlardan bile kendilerini koruyamazlar çünkü kıyamet
        benzeri bir küresel felakette muhafızlar dahil kimse kontrol altında
        tutulamaz. Bu muhafızların da aileleri var. Diyeceksiniz ki ya ailesi
        olmayanlardan bir güvenlik ekibi olursa? Ya bu ailesi olmayan
        güvenlikçilerin mutlak itaatten başka çaresi kalmadıysa? İnsanların gözü
        önünde milyarlarca kişinin toplu yok oluşu varken kimse disiplin altında
        tutulamaz. Ama kalabalık olmayan uzay kolonilerinde güvenlik sorunu da
        ortadan kalkacaktır. <br /><br />
        Şimdi gelelim en önemli konuya.
      </p>
      <br /><br />
      <h2>YAPAY SELEKSİYON</h2>
      <br /><br />
      <p>
        Ya bu küresel yok oluş planlı olursa? Ya Dünyadaki insan nüfusu yine bu
        işe muktedir insanlar tarafından kontrol edilebilir bir sayıya kadar
        azaltılırsa? <br /><br />
        Hiç düşündünüz mü? Covid19 süresi boyunca insanlar nasıl çaresiz kaldı?
        Salgın sırasında dünya ekonomisi büyük zarar görürken neden Musk, Bezos
        veya Gates gibi bazı sermaye sahipleri daha da zengin oldu? <br /><br />
        Elon Musk bilişim sektöründeyken, Marsta koloni kurma, elektrikli
        araçlar gibi yenilenebilir enerji kaynakları ve tüm dünyaya uzaydan
        internet yayını için neden şirketler kuruyor? Jeff Bezos internet
        ticareti yapıyorken neden uzayda yerleşime odaklanıyor? Bill Gates
        yazılım şirketi işletiyorken neden yazılımla alakası olmayan aşı ve çip
        sektörüne ilgi duymaya başladı? Neden dünyanın her yerinden aşırı
        miktarda toprak satın alıyor. Neden milyarderler birden uzaya seyahat
        hevesine kapıldı? <br /><br />
        Haydi hayal dünyamızı kullanarak bir düşünelim. Neden? <br /><br />
        Şimdi diyeceksiniz ki sen de söyledin. Yaklaşan iklim değişikliği ve
        küresel bir felakette, insanlığa sığınacak bir liman arıyorlar.
        <br /><br />Peki ne zaman olacak bu felaketler? Eğer önlem alınmazsa
        mutlaka olacak. Belki de ne milyarderlerin ne de bizim ömrümüz bunu
        görmeye yetmeyecek. <br /><br />
        Ama bu sefer de milyarderler kendilerine yarar sağlamayan yatırımları
        neden yapsın diyeceksiniz. Hayır. Yaptıkları tüm yatırımlar seçkin
        sermaye sahipleri için. <br /><br />
        Covid19 da görüldüğü gibi biyolojik bir saldırı tüm dünyadaki insan
        popülasyonunu önemli ölçüde azaltır.
      </p>
      <br /><br />
      <div class="img-scope">
        <img
          src="MV5BMTYyOTI2MTYwN15BMl5BanBnXkFtZTcwMTY1ODY2Mg@@._V1_-1.webp"
          alt=""
        />
      </div>
      <div class="img-desc"><p>Life After People</p></div>
      <br /><br />
      <p>
        Küresel ölçekte nükleer ve kimyasal bir saldırı kontrolden çıkabilir ve
        yeryüzü uzun yıllar hayata elverişli olmayabilir. Ama biyolojik bir
        saldırının etkisi aşı ve ilaçlar sayesinde kısa sürede kontrol altına
        alınabilir. Orta çağda yaklaşık 200 milyon insanın ölümüne sebep olan
        büyük veba salgını bile 4 yıl içinde sona ermişti. <br /><br />
        Tıpkı covid19 da iddia edildiği gibi, fabrikasyon ürünü kontrollü bir
        biyolojik saldırı ile insan nüfusu kontrol edilebilir bir sayıya ulaşana
        kadar uzaydaki kolonilerde güvenli bir şekilde ikamet edilebilir.
        Salgının etkisi kısa süreli olduğu için yaşamsal gereklilikler sorun
        olmaz. <br /><br />
        Salgın tekrar kontrol altına alındığında, göklerde yaşayan ‘’SEÇKİNLER’’
        güvenle tekrar Dünyaya dönerler.
      </p>
      <br /><br />
      <h2>VE SONRA ?</h2>
      <br /><br />
      <p>
        Azalan nüfusla birlikte çevreyi kirleten etmenler de azalacağı için
        iklim tekrar düzene girmeye başlar. <br /><br />
        Ortaya çıkan Yeni Dünya Düzeninde artık sınırları olmayan tek devlet,
        tek yasa, tek millet, tek din, tek dil, geçerli tek para olacak. Sermaye
        sahibi ‘’seçkinler’’. Toplum için gerekli doktor, mühendis, öğretmen vs…
        gibi ‘’seçilenler’’. Ve ‘’işçiler’’. Bu kast sistemine göre kontrolü
        kolay küçük koloniler kurulur. <br /><br />
        Evet. Böylece Dünya iklimi kurtulmuş, insanoğlu olması gereken sayıya
        kadar azalmıştır. Nüfus kontrol altında olduğu için farklı ideolojiler
        çatışmaya sebep olmaz ve yüksek refah seviyesi ile insanlar mutlu
        olduklarını düşündükleri Matrix ve Metaverse dünyasında huzur içinde
        insanoğlunun soyunu devam ettirirler.
      </p>
      <br /><br />
      <h2>EXODUS PROJESİ</h2>
      <br /><br />
      <p>
        Bin yılın projesi. Ama bir o kadar da basit. <br /><br />
        Sözü edilen milyarderler, Exodus Günü geldiğinde seçilmiş olanları küçük
        kıyametten kurtarmak için gemiler yapmaya çalışıyorlar. Zamanı
        geldiğinde seçkinler ve seçilmişler bu gemilere binip, kendileri için
        hazırlanan uzay kolonilerine yerleşecekler. <br /><br />
        Dünyada kalan milyarlara ne mi olacak. Yapay seleksiyon. Tıpkı covid19
        plandemic tatbikatında olduğu gibi, kontrollü bir biyolojik saldırı ile
        insan popülasyonu makul bir düzeye kadar azaltılacak. Makul düzey nedir
        diye sormayın çünkü küçük bir araştırmayla hangi şahısların hangi
        rakamları telaffuz ettikleri rahatlıkla bulunabilir.
      </p>
      <br /><br />
      <h2>YA SONRA ?</h2>
      <br /><br />
      <p>
        Nüfus istenen seviyelere düştükten sonra göklerden gelen seçkinler artık
        Dünyayı istedikleri gibi rahatlıkla yönetebilecekler. Kim bu seçkinler?
        Tabi ki Nuh ( as ) a gemi yapma emri veren ilahi varlık gibi,
        kendilerini artık göklerden gelen ilahi varlıklar ilan eden,
        milyarderlere uzay gemisi yapma emri veren daha üst akıl sahipleri.
        <br /><br />
        Bu akıl sahibi seçkinler dünyayı gözetecek, kendi koydukları kanunlarla,
        çiplerle, Matrix ve Metaverse gibi sahte dünyalarla insanoğlunu
        istedikleri gibi kontrol edip sözde ilahlıklarını ilan edecekler.
        <br /><br />
        Şimdi Starlink, Neuralink, Metaverse, Bitcoin, beyne çip yerleştirme,
        aşı araştırmaları, roket denemeleri ve uzay kolonileri ne için yapılıyor
        daha iyi anlayabiliyor musunuz? Bu kelimelerin ne olduğunu bilenlerin
        ufku daha da genişliyor. Parçaları yerine koyarsanız puzzlenin ana
        resmini çok net görürsünüz. <br /><br />
        Hem şimdiki zamanda, hem de yakın gelecekte şuna dikkat edin. Bilimsel
        ve teknolojik çalışmalar hep bu projeye olanak sağlama doğrultusunda
        gelişecektir.
      </p>
      <br /><br />
      <div class="img-scope">
        <img
          src="844cec14-76c8-42c8-bc27-58f74c85c190-vivos-x-point-worlds-largest-prepper-community-bunker-7.webp"
          alt=""
        />
      </div>
      <br /><br />
      <p>
        Ey insanoğlu. Kendinizi koruyun. Eğer milyarlarınız veya çok seçkin bir
        aileniz yoksa bilin ki o gemilere biletiniz yok demektir. Kendinize Yeni
        Dünya Düzeninde bir yer bulmak istiyorsanız en azından birkaç yıl
        güvenle kalabileceğiniz sığınaklar inşa edin. Zaman tükeniyor. Covid19
        plandemisi bir tatbikattı ve neler olabileceğini gözler önüne serdi.
        <br /><br />
        Bilinenin aksine Dünyanın kurtuluşu bilim değil bilimden uzak durmaktır.
        Zaten Dünyayı bilim bu hale getirmedi mi? İnsanlar binlerce yıldır bilim
        ve teknolojiden uzak, çevre kirliliği veya küresel ısınma gibi
        problemler olmadan yaşadı. Demek ki yaşanabiliyormuş. <br /><br />
        Bilim her ne kadar kibir yapıp din ve siyaset ile çatışma halinde olsa
        bile gezegendeki iklim değişikliği ve kirliliğin baş sorumlusudur. Dünya
        yörüngesindeki uydular ve uzay çöplerinden tutun da nükleer veya termik
        santraller, fabrika bacaları, madenler hep bilimin yol açtığı kirlilik
        ve yıkımın eseridir. Dünyayı kirletenlerden dünyayı kurtarmalarını, hele
        de bunu zenginlerin yapmalarını beklemek fazla iyimser olur. Tabii ki
        bilim adamları suçluyu buldular ve cezasına da hemen karar verdiler.
        İdam. Evet. Şaşırmayın. Dünyadaki karbon salınımına bağlı küresel
        ısınmanın en büyük sebeplerinden birinin büyükbaş hayvanlar olduğunu
        açıkladılar. Ve hayvanları öldürüp bitkilerden üretilen sahte etlerle
        insanların et ihtiyacını karşılamayı öne sürdüler.
      </p>
      <br /><br />
      <h2>YA UZAY ?</h2>
      <br /><br />
      <p>
        Özellikle alçak Dünya yörüngesi maalesef şimdiden uzay çöplüğüne döndü.
        Temizlenmesi çok zor ve gün geçtikçe daha da büyük sorun haline geliyor.
        Bu çöpler zaman zaman atmosfere girip radar ve termal kameralarda ufo
        halüsinasyonlarına sebep olabiliyor. Tabi bu pek kimseyi rahatsız
        etmiyor çünkü bu sayede başta SETI benzeri sonuçsuz birçok proje için
        Nasa veya benzerlerine astronomik kaynaklar ayrılıyor. <br /><br />
        İşte. Yeni Dünya Düzeni. Milenyumun bu ilk yıllarında, gelecek bin yılın
        planları için oyuncular yerlerini yavaş yavaş alıyor. Her ne kadar
        planlar uzun yıllara yayılsa da insanoğlunun parametrik belirsizlik
        içindeki kısacık ömründe ne için bu dünyaya geldiğini ve neden zamanı
        geldiğinde öldüğünü bilip görevini yerine getirmesi en önemli meseledir.
        Tüm insanlar doğar, yaşar ve ölürler. Ne için? Eğer sebebini
        bulabilirseniz işte bu esas amaç ve dosdoğru yoldur. <br /><br />
        İnsan kaynaklı yapay dünyalar sizi yolunuzdan ayırmasın.
      </p> <br><br>

    </div>
  </body>
</html>
