<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>METAFİZİKSEL EVREN</title>
    <link rel="stylesheet" href="metafizikselevren.css" />
  </head>
  <body>
    <div class="desc">
      <h1>METAFİZİKSEL EVREN</h1>
      <br />
      <h2>NE ARIYORUZ ?</h2>
      <br /><br />
      <p>
        Akıllı canlıları bulmaktan ziyade koloni kurmaya elverişli gezegenler
        arıyoruz. <br /><br />
        Yeryüzündeki en kötü iklim şartları, koloniye en uygun olduğunu
        düşündüğümüz gezegenlerden bile daha iyidir. Başka gezegenlerde
        koloniler kurmak elbette zorunluluktur. Fakat elimizdeki kısıtlı sermaye
        ve maddi imkanları keşke dünyamızı daha yaşanabilir hale getirmek için
        kullanabilseydik. <br /><br />
        Birçok gezegene, uyduya veya gökcismine gönderdiğimiz sondalarla, o
        gezegenlerde su veya organik maddeler arıyoruz. Peki su bulmak o
        gezegende hayat veya daha önce canlıların yaşadığına dair kanıt olur mu?
        Eğer Thea çarpışmasından önce dünyada ve aynı ılıman kuşakta olduğu
        düşünülen Thea gezegeninde yaşam başlamışsa, çarpışmadan sonra etrafa
        yayılan ve yakın gökcisimlerine düşen meteor ve göktaşlarında fosil
        kalıntıları olabilir. Göktaşlarıyla gelmiş su olabilir ve orada
        donduktan sonra buharlaşmış olabilir. Göktaşları ile gelen sudan dolayı
        teknik olarak Marsta veya Ay da bir zamanlar su bulunmuş olabilir. Ama
        ortalama 4.5 milyar yıl önce oluşan Marsta 3.9 milyar yıl önce güneş
        rüzgarı gezegeni yaşanmaz hale getirdiyse bu sürede canlılık yeterince
        gelişememiştir ya da hiç oluşacak zaman bulamamıştır. Yeraltı dahi olsa
        o kadar dar alanda ve olumsuz şartlarda canlılık oluşması çok zordur.
        <br />
        <br />
        İnsanoğlunun tarihi 7 bin ila 140 bin yıl olarak tahmin ediliyor. Bu
        süreçte termodinamik kanunlarını idrak edebildik. Sonra warp sürüşü gibi
        radikal bir şeyi hayal ettik. Bu teknolojik süreç 140 bin yılın son
        yüzyılında gerçekleşti. Ya bizden daha zeki olan yaratıklar bizden çok
        daha ileri gidip daha da radikal bir teknoloji keşfettiyse? Düşünün.
        Eğer elektrik keşfedilmeseydi teknolojimiz nasıl olurdu?
      </p>
      <br /><br />
      <h2>TEKRAR YAZIYORUM</h2>
      <br />
      <p>
        Dünya dışı varlıkları ararken sadece bizim dünyamızın fiziki
        özelliklerine göre düşünmeyin. Dünyamızın yüzeyi ve vücudumuzun %70i
        sudan oluşuyor. Niye diğer gezegenlerde ki canlılar da bu oranda olsun?
        Farklı gökcisimlerindeki farklı fiziki yapılarda farklı canlılar yaşıyor
        olabilir. Hatta bitkiler gibi hareket edemeyen canlılar olabilir.
        Corydalis Hemidicentra gibi kamuflaj yeteneğine sahip varlıklar
        olabileceği için biz onları göremiyor da olabiliriz.
      </p>
      <br />
      <div class="img-scope">
        <img src="corydalis_hemidicentra.webp" alt="" />
      </div>
      <div class="img-desc"><p>Corydalis Hemidicentra</p></div>
      <br />
      <p>
        Göremiyorsak yoktur diyemeyiz. Bakmakla görmek farklı şeylerdir. Hatta
        görmemek ve görememek te farklı şeylerdir. Eğer aradığımızı umduğumuz
        şeyleri ararken göremediklerimizi görebilmenin yollarını bulabilirsek
        aradığımız cevapları o zaman bulabiliriz. Karadelikleri de göremiyoruz
        ama yok saymıyoruz. Dolaylı yollardan varlığını fark edebiliyoruz.
        Kızılötesi ve morötesi ışınları veya termal görüntüleri de 5 duyu
        organımızla göremeyiz ama yok saymıyoruz. Bu yüzden evrene farklı
        metotlarla bakmalıyız. <br />
        <br />
        Bir analize göre, evrenin muazzam büyüklüğüne rağmen sadece dünyada
        hayat varsa bu evrende çok büyük bir alan kaybı olurdu. Evrendeki
        yıldızların kütleleri evrende büyük alanlar kaplıyor. Buralarda hiçbir
        canlı formunun olmaması da çok büyük bir alan kaybına sebep olurdu.
        Üstelik evrensel ısı miktarına bakarak örneğin, -276 dereceden
        milyonlarca dereceye kadar olan ısı aralığında dünya canlılığında sadece
        400 derece fark var ve 120 dereceden daha fazla sıcaklıkta standart
        canlılık pek görülmediği için dünyadaki canlılık soğuk iklimli sayılır.
        Bu evrensel ısı farkında çok büyük alan kaybı demektir ki 120 dereceden
        daha sıcak alanlarda canlılık olabileceğini hatta ışıktan veya
        fotonlardan oluşan canlılar da olabileceğini hesaba katmamız gerekiyor.
        Bu önerme ne kadar radikal olursa olsun teorik olarak mümkündür.
        <br /><br />
        Yukarıda ve daha önceki makalemde yazdığım gibi, artık uzayda başka
        akıllı canlılar aramıyoruz. Çünkü ümidimizi kestik. Yeryüzündeki ilk
        insanın yaktığı ateşin ışığı bile henüz Samanyolundan çıkamadı.
        Galaksimize en yakın galaksi 2.5 milyon ışık yılı uzakta ve evrende 2
        ila 10 trilyon galaksi var. Eğer fantastik warp sürüşü gibi radikal
        fikirler bulamazsak tespit edebileceğimiz akıllı canlılar bizim hiçbir
        işimize yaramaz. Örneğin 2 milyar ışık yılı uzakta Darth Waderi
        keşfetsek onun galaktik imparatorluğundan bize ne değil mi?
      </p>
      <br />
      <h2>BİLİM İNSANLARINA ŞU SORULARI SORMAK LAZIM</h2>
      <br />
      <p>
        Dünya dışı akıllı varlıklar denince ne anlıyorsunuz? <br /><br />
        Metafiziksel varlıklarla iletişim kurdunuz mu? Kurmamış olduğunuz için
        inanmıyor olabilirsiniz. Peki kurabilirseniz varlığına inanabilir
        misiniz? Metafiziksel varlıklarla iletişim kurduysanız varlığı
        kanıtlanmış sayılır mı?<br /><br />
        Bir mezar üzerinde gördüğünüz tanımlanamayan ışık ile ISS penceresinden
        gördüğünüz tanımlanamayan ışık arasında fark görebiliyor musunuz?<br /><br />
        Semavi dinlerde bu varlıklar ışıktan yaratıldığı için kısa zamanda uzun
        yollar kat edebiliyorlar. Uzun süren yaşamları boyunca geçmişteki
        olaylar hakkında bilgi sahibi olabiliyorlar. Bu özellikleri vasıtası ile
        geçmişimiz veya insanoğlunun hiçbir zaman ulaşamayacağı uzak evrenlerle
        ilgili bilgi sahibi olabilir miyiz?<br /><br />
        E = mc2. İşte evrenin denklemi. Enerji maddeye, madde de enerjiye
        dönüşüyor. Ama asla yok olmuyor. İnsan. Enerji formundayken maddesel
        evrene geliyor ve ölümle birlikte tekrar enerjiye dönüşüyor. Ama asla
        kaybolmuyor. Şimdi ölümü, ruhu, benliği ve nefsi yok mu sayacağız?
        Bilinen enerjinin hangisini görebiliyoruz? Hani karanlık enerji? Hani
        karanlık madde? Ama bunlar var diyoruz. Teorik olarak var diyoruz çünkü
        hiçbir fiziksel delille ispatlayamıyoruz. Ama materyalist bilim
        insanları olduğunu iddia ediyor. Bilimsel olarak değil çünkü 5 duyu
        organı ile hissedilmiyor. Sadece teorik olarak. <br /><br />
        Allah insanlara kutsal kitaplar ve peygamberler vasıtası ile varlığını
        açıkladı ve düşünmesini bilenler Allah’ın varlığını kabul etti.
        Materyalist bilim insanları ise bunu bilime aykırı buldular. Ama hiçbir
        hayat emaresi, hiçbir iz bulunamayan, hatta varlığı belki de hiç olmayan
        bilim dışı bir uzaylı fikrine inandılar. Allah tan gelen kitaplar yerine
        örneğin Platon un kitaplarını bilimsel buldular. İşte bu durum gerçeğe
        ulaşmada bilimin nasıl yetersiz kaldığını ve ilmin bilimden nasıl geniş
        kapsamlı ve üstün olduğunu gözler önüne seriyor. <br />
        <br />
      </p>
      <br />
      <h2>SEMAVİ DİNLER İLE EVRİMCİ KİTAPLAR ARASINDA 2 BENZERLİK VAR.</h2>
      <br />
      <p>
        1. Modern evrime göre ilk canlılar inorganik maddelerden oluştu. Semavi
        dinlere göre de canlılar özellikle ilk insan da çamurdan yani inorganik
        maddelerden yaratıldı. <br /><br />
        Ama bir çamur yığınının bir insandan tek farkı ruhtur. Eğer ruhu
        anlayabilirsek, çözebilirsek, o insana yapay bir ruh yapabilirsek ve onu
        bir cansız maddeyle birleştirebilirsek işte o zaman istediğimiz bir
        toprak ya da çamurdan insan oluşturabiliriz. Eğer ruh bir enerji ise onu
        kontrol edip başka cansız varlıklara yönlendirebilirsek bunu
        başarabiliriz. <br /><br />
        En uçuk evrimsel tesadüfleri düşünelim. Mesela atomlar tesadüfen hareket
        edip bir organik madde oluşturdu ve bu organik maddeler birleşip bir
        bitki, hayvan veya insanı oluşturdu. Peki bu oluşan canlıları hareket
        ettirebilecek bir ruh olmayınca neye yarar. Bir robot düşünün. İnsana ne
        kadar benzerse benzesin. Hatta 3 boyutlu yazıcı ile tıpatıp bir insan
        oluşturun. Ruh olmazsa en basit bir mikroorganizma kadar bile canlılık
        gösteremez. Bir robot veya heykeli, bir canlıdan ayıran en önemli
        özellik ruhtur. Tüm canlılar için en önemli gereklilik olan ruh nasıl
        oluştu? 5 duyu organı ile hissedilemeyen ve hiçbir atomik ve kütlesel
        temeli olmayan ruh diğer tüm gerekliliklerden daha önemlidir.
        <br /><br />
        Acaba gelecekteki süper kuantum bilgisayarlar ile yazılımlar ruhun
        yerini alabilir mi? İnsan zekasını tamamen çözüp kopyalayabilirsek bir
        ruh yaratabilir miyiz? Ya da neuralink veya benzerleri ile bir robotu,
        ya da herhangi bir aracı veya ölmüş bir insanı tıpkı ruhu varmış gibi
        hareket ettirebilir miyiz? <br /><br />
      </p>
      <br />
      <h2>DÜNYADA BİR UZAYLI: İNSAN.</h2>
      <br />
      <p>
        2. Bilimsel teorilere göre dünyadaki canlılık göktaşları vasıtasıyla
        Marstan veya belirsiz başka bir gezegenden geldi. Semavi dinlerde de
        insan cennetten geldi. <br /><br />Bazı bilim insanlarına göre
        yeryüzündeki canlılık uzaydan geldi. Bu tartışılabilir. Sadece bir
        varsayım. Fakat yaratıcılık kavramına göre de insan dünyaya ait değil.
        Çünkü yerini bilmediğimiz, dünya dışı, adına cennet dediğimiz bir yerden
        geldi. <br />
      </p>
      <br /><br />
      <div class="img-scope">
        <img src="40d683efed2847feaff6ce9f8ef4dbc2.webp" alt="" />
      </div>
      <br /><br />
      <p>
        Evren insana göre öyle uçsuz bucaksız, öyle muazzam ki, insan kendini ne
        kadar küçük ve aciz görüyor. Evren bize göre sonsuz ve sınırına asla
        ulaşamayacağımız kadar büyük görünüyor. Ama Allah evreni böyle yarattı.
        Ey kullarım. İşte benim akıllı tasarımım, uçsuz bucaksız gibi görünen
        evrenim. Göklerin ve yerin sınırlarını aşıp öteye geçebilirseniz haydi
        geçin! Ama tarafımızdan verilmiş bir güç olmadıkça geçemezsiniz diyor. O
        sınırları nasıl geçebiliriz ki? En yakın yıldız 4.2 ışık yılı uzakta. En
        hızlı uzay aracıyla gitmeye kalksak 80 bin yıl sürüyor. Samanyolu
        galaksimizde 400 milyar yıldız var. Gözlemlenebilir evrende de 10
        trilyon civarı galaksi var. E hadi aşın bakalım sınırları. Ama o evren
        bile sonlu çünkü sadece onu yaratanın kudreti sonsuz. Ey insanoğlu.
        Evrenin büyüklüğü içinde ne kadar küçük kalsan da yine o evrende en
        değerli varlık sensin. <br /><br />
        Bu dünya ile ilgili iki temel gerçek vardır. Doğum ve ölüm. Her canlı
        doğar ve ölür. Ne kadar yaşayacağımızı bilemeyiz ama mutlaka öleceğimizi
        biliriz. Bu kesindir. İster bilimsel kanun ister dini inanç deyin. Her
        canlı doğar ve parametrik belirsizlik gereği o parametre aralığındaki
        bir zaman diliminde ölecektir. Devamlı meydana gelen şeyler tesadüf
        olamaz. Bu doğumun ve ölümün bir sebebi, bir amacı olmalı. Amacı
        biliyorsak gerisi teferruattır. <br /><br />
      </p>
      <br /><br />
    </div>
  </body>
</html>
